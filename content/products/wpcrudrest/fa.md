---
title: تولید گرافیکی و بدون کدنویسی افزونه‌های وردپرس با افزونه‌ساز WPCrudRest
description: WPCrudRest ابزاری است که با استفاده از آن می توانید افزونه‌های وردپرس را به صورت گرافیکی و بدون نیاز به کدنویسی طراحی و تولید کنید.
tags: [wpcrudrest]
---

<a href="https://github.com/asadidebuger/WPCrudRest" target="_blank" >
<img src="/on-github.png" style="position: fixed; bottom: 0; right: 0;" >
</a>


![wpcrudrest](/content/wpcrudrest/wpcrudrest-banner.png)
## معرفی WPCrudRest
WPCrudRest چارچوبی است که با ارائه ابزاری ساده شما را قادر می‌سازد به‌راحتی و بدون نیاز به دانش تخصصی و به‌صورت گرافیکی، برای سیستم مدیریت محتوای وردپرس افزونه (یا پلاگین) ایجاد کنید. ویرایشگر گرافیکی تعبیه شده، امکان تنظیم ویژگی های اصلی افزونه و همچنین تعریف موجودیت ها و روابط بین آن‌ها، منوها، صفحات و فرم ها را فراهم می‌کند. افزونه‌ای که ایجاد می‌شود قابلیت ارائه وب‌سرویس برای انجام عملیات کراد (چهار عمل **C**reate, **R**ead, **U**pdate, **D**elete) را فراهم می‌کند. همچنین در قسمت مدیریت وردپرس، ازطریق منوها و صفحات تعریف شده، امکان مدیریت داده ها وجود دارد. مدیریت کنترل دسترسی هم برای افزونه ها درنظر گرفته شده است که به قسمت منوی تنظیمات وردپرس اضافه می شود و برای مدیران قابل دسترس خواهد بود.

به طور خلاصه افزونه تولید شده دارای ویژگی‌های زیر است:
1. حمایت از ترجمه به چندزبان (افزونه قابل ترجمه با Loco Translate)
1. حمایت از زبان های چپ به راست و راست به چپ
1. ایجاد خودکار جداول مورد نیاز در پایگاه داده 
1. فراهم کردن وب سرویس برای انجام عملیات کراد روی موجودیت های تعریف شده
1. فراهم کردن وب سرویس برای انجام عملیات کراد مربوط به صفحات
1. فراهم کردن ساختار وب سرویس سفارشی
1. ایجاد منوهای تعریف شده و لینک آن ها به صفحات مربوطه
1. ایجاد صفحات لیست موجودیت ها
1. ایجاد فرم ایجاد، نمایش یا به‌روزرسانی موجودیت
1. امکان مدیریت کنترل دسترسی کاربران وب سرویس‌ها به انجام عملیات کراد روی موجودیت ها
1. امکان مدیریت کنترل دسترسی کاربران پنل مدیریت به انجام عملیات کراد روی موجودیت ها
1. امکان مدیریت کنترل دسترسی کاربران وب سرویس‌های سفارشی
1. استفاده از Vue.js برای ایجاد رابط کاربری تحت وب
1. امکان افزودن فیلدهای سفارشی بیش‌تر به ویرایشگر گرافیکی یا کد افزونه

نسخه کنونی این محصول حاصل پایان نامه کارشناسی ارشد در [گروه تحقیقاتی مهندسی نرم‌افزار مدل‌رانده دانشگاه اصفهان](https://mdse.ui.ac.ir) می باشد و شما را قادر می سازد با مدل‌سازی گرافیکی یک افزونه وردپرس تولید کنید. ما از یک رویکرد مدل‌رانده برای تولید افزونه‌های وردپرس استفاده می کنیم.
چارچوب WPCrudRest در حال حاضر به‌عنوان یک افزونه برای ویرایشگر کد ایکلیپس در دسترس است. از [Sirius](https://www.eclipse.org/sirius/) برای ارائه یک محیط مدل‌سازی گرافیکی و از [Acceleo](https://www.eclipse.org/acceleo/download.html) برای تبدیل مدل‌ها به کد استفاده شده است.

## کاربران این محصول چه کسانی هستند؟
کاربران WPCrudRest  به‌طور خاص توسعه‌دهندگان افزونه‌های وردپرس هستند.
## چرا از WPCrudRest استفاده کنم؟
اگر قصد ایجاد یک افزونه برای وردپرس را دارید، WPCrudRest به شما کمک می‌کند در زمان کوتاهی بدون کد نویسی بخش قابل توجهی از افزونه خود را تولید کنید. اگر افزونه شما با داده هایی مواجه است که باید در پایگاه داده ساماندهی شوند به احتمال زیاد WPCrudRest می‌تواند بار بزرگی از دوش شما بردارد. این محصول امکان طراحی مدلهای داده ای همراه با ارتباطاتشان را برای شما فراهم می‌کند و افزونه تولید شده منوها، صفحات مدیریت داده‌ها، صفحه کنترل دسترسی و وب سرویس های مرتبط را به چند کلیک ساده فراهم می‌کند.

## ازکجا شروع کنم؟

برای اینکه بتوانید از WPCrudRest برای تولید خودکار افزونه‌های وردپرس استفاده کنید، راهنمایی‌های لازم را تهیه کرده‌ایم.

### [آموزش نصب و راه‌اندازی WPCrudRest](/fa/blog/wpcrudrest-setup)
برای آگاهی از چگونگی نصب ابزار WPCrudRest و اطلاع از نحوه انجام کار نگاهی به مقاله **[آموزش نصب و راه‌اندازی WPCrudRest](/fa/blog/wpcrudrest-setup)** بیندازید.

### [آموزش طراحی افزونه‌های وردپرس با WPCrudRest](/fa/blog/wpcrudrest-modelling)
برای آگاهی از نحوه کار با ویرایشگر گرافیکی یا مدل‌سازی گرافیکی مقاله **[آموزش طراحی افزونه‌های وردپرس با WPCrudRest](/fa/blog/wpcrudrest-modelling)** را مطالع کنید.

## مشارکت در ارزیابی
از شما مخاطب گرامی تقاضامندم از طریق لینک های زیر در ارزیابی چارچوب WPCrudRest مشارکت کنید تا بتوانیم درمورد ارتقای چارچوب و تبدیل آن به یک ابزار فراگیر تصمیم‌گیری کنیم:
* **[Evaluation participate (English language)](/en/blog/wpcrudrest-eval)**
* **[مشارکت در ارزیابی (فارسی)](/fa/blog/wpcrudrest-eval)**

## نمایش WPCrudRest

چارچوب WPCrudRest و نسخه ی نمایشی افزونه وردپرس ایجاد شده:

![سازنده پلاگین وردپرس WPCrudRest](/content/wpcrudrest/wpcrudrest.gif)


## تصاویر نمونه از چارچوب و افزونه تولید شده
#### تصاویر ویرایشگر مدل‌سازی گرافیکی:
![عکس از ویرایشگر مدل سازی گرافیکی](/content/wpcrudrest/graphical-modeling-screenshot.png)

#### ایجاد افزونه:
![تولید کد افزونه وردپرس از مدل](/content/wpcrudrest/generate-code-screenshot.png)

#### کد پلاگین وردپرس تولید شده
![کد افزونه وردپرس](/content/wpcrudrest/generated-plugin-code-screenshot.png)

![کد پلاگین وردپرس](/content/wpcrudrest/generated-plugin-code-screenshot2.png)![تولید شده اسکرین شات کد پلاگین وردپرس](/content/wpcrudrest/generated-plugin-code-screenshot3.png)
___

#### صفحات افزونه وردپرس:
![صفحات افزونه وردپرس](/content/wpcrudrest/microhrm-pages.png)

#### صفحه کنترل دسترسی افزونه وردپرس (AC):
![صفحه کنترل دسترسی به افزونه وردپرس (AC)](/content/wpcrudrest/microhrm-options.png)

#### صفحه مورد فهرست پلاگین وردپرس:
![صفحه فهرست فهرست پلاگین وردپرس](/content/wpcrudrest/microhrm-list-items.png)

#### پلاگین وردپرس، صفحه ایجاد (یا ویرایش) عناصر داده ای:
![افزونه وردپرس صفحه  ایجاد (یا ویرایش) مورد](/content/wpcrudrest/microhrm-edit-item.png)

#### وب سرویس RESTful  پلاگین وردپرس تست شده توسط RESTClient:
![پلاگین وردپرس وب سرویس RESTful تست شده توسط RESTClient](/content/wpcrudrest/microhrm-rest.png)
![افزونه وردپرس وب سرویس RESTful تست شده توسط RESTClient](/content/wpcrudrest/microhrm-rest2.png)
